---
title: "1. Introduction"
metaTitle: "This is the title tag of this page"
metaDescription: "This is the meta description"
---

# 1. Introduction to Innovation Theory

Omgrep som «innovasjon» og «innovasjonsaktivitet» er i vinden som aldri før, og nyskaping vert sett på som avgjerande for å auke den økonomiske aktiviteten til bedrifter så vel som regional og nasjonar. Som drivar for langvarig økonomisk vekst er innovasjon heilt sentralt, har det vorte hevda (Metcalfe, 1998). Det som vert omtala som «kunnskapsøkonomien,» ein økonomi som i langt mindre utstrekning enn tidlegare er basert på masseproduksjon og standardløysningar, men som i større handlar om differensierte, smarte og kunnskapsintensive løysingar (sjå t.d. Dicken, 2007), . Konkurransebiletet er meir samansett enn tidlegare, og produksjonsprosessar og marknader er stadig meir innfløkte og uoversiktlege. Kampen om kunnskap og kreativitet er aukande og global (Malecki, 2010). I Noreg og elles i den Vestlege verda er formalisert utdanning og kunnskap stadig meir framtredande og i svært stor grad sett på som avgjerande for økonomisk utvikling. Den globale økonomien er i rask endring, og for å oppretthalde konkurransenivået og verdiskapinga må Noreg og norske bedrifter og regionar konkurrere på andre vilkår enn tidlegare. Å konkurrere utelukkande på pris er særdeles vanskeleg ut frå ein norsk kontekst, og ein må difor auke verdien på varene og tenestene ved å gjere ting på andre og lurare måtar enn tidlegare. Norsk næringsliv må være bedre på å organisere produksjonsprosessen, på å ha produkter med høy kvalitet, på å utvikle nye produkter, på å ta i bruk nye teknologier, og på å markedsføre disse produktene (Abelsen et al., 2013: 2). Innovativ aktivitet er sett på som avgjerande i denne samanheng. Slik aktivitet er relatert til omgrepet «kreativitet,» av enkelte sett på som nøkkelen for innovasjonsdriven økonomisk utvikling (sjå Florida, 2004 for eit døme). Omgrep som kreativitet og innovasjon er teke inn i daglegtalen (tidleg på 1900-talet omtalte samfunnsvitskapane innovasjon nettopp ved å bruke ordet kreativitet (Godin, 2011)), og det er vanskeleg å definere og skilje desse (Von Stamm, 2008). Ordet «innovasjon» stammar frå det latinske ordet «innovare,» som betyr å fornye eller utvikle noko nytt. Omgrepet kan imidlertid sporast enno lenger tilbake, til grekarane og romarane, og omgrepet var i lang tid negativt lada: Ein innovatør var tidlegare sett på som ein revolusjonær og ein som juksa, og myndigheiter jobba i hundrevis av år mot innovasjon og skapinga av noko nytt.

# List of key terms from the innovation literature

## Innovasjon:

Det er vanskeleg å peike på ein uttømmande, einheitleg definisjon av innovasjon. Omgrepet gir ulike assosiasjonar til ulike aktørar, og det er vanskeleg å fange mangfaldet og breidda i omgrepet i ein tydeleg definisjon. Det fins så klart ei lang rekke forsøk, og den offisielle definisjonen er at innovasjon «er ei ny vare, ei ny teneste, ein ny produksjonsprosess, anvendelse eller organisasjonsform som er lansert i marknaden eller teke i bruk i produksjonen for å skape økonomiske verdiar.» Ei anna vanleg oppfatning (som kan daterast tilbake til Schumpeter) er at innovasjon er å setje saman eksisterande kunnskap og ressursar på nye måtar. Ein innovasjon kan også omtalast som kommersialiseringa (marknadsintroduksjonen) av ei oppfinning.

## Produktinnovasjon

Ny eller vesentleg forbetra vare eller teneste.

## Prosessinnovasjon

Ny eller vesentleg forbetra produksjonsteknologi

## Organisatorisk innovasjon

Ny eller vesentleg forbetra organisering av selskapet.

## Marknadsinnovasjon

Introduksjonen av ny marknadsføringsmåte/strategi.

## Inkrementell innovasjon:

Småstegsinnovasjon.

## Radikal innovasjon

Introduksjonen av noko heilt nytt (t.d. ny type maskineri).

## Teknologisk skift

Teknologisk revolusjon (t.d. dampmaskina, elektrisitet, Internett)

## Imitasjon

Kopiering eller etterlikning av ein innovasjon. Har også i seg eit element av innovativ aktivitet, då innovasjonen ein imiterer ofte kan verte forbetra (inkrementell innovasjon).

## Innovasjonssystem

Litteraturen fokuserer på at ein kan leggje til rette for innovasjon gjennom å sjå på fenomenet som eit system. Ved å kople ulike aktørar saman fører dette til at informasjon, kunnskap, ressursar etc. flyt, og interaksjon mellom dei ulike er sett på som positivt. Det er vanskeleg å planlegge slike prosessar, men det fins ei tru på at ein kan tilrettelegge for dei. Outputen er svært vanskeleg å definere på førehand. Særleg teoriar om regionale innovasjonssystem har vore sentrale dei seinare åra, både blant politikarar, verkemiddelapparatet og i akademia.

## Entreprenør:

Aktøren (t.d. enkeltindivid eller ein organisasjon) som introduserer/iverkset ein innovasjon vart kalla entreprenør av Schumpeter, medan omgrepet entreprenørskap omfattar det å utvikle aktiviteten frå ideen oppstår til produktet er introdusert i marknaden.

## Triple helix

Gjort «allment kjent» av Etzkowitz and Leydesdorff (2000), peikar denne teorien på viktigheita av samhandling mellom næringslivet, FoU- institusjonar og myndigheiter som viktig for innovasjonsaktivitet. Denne tenkinga er også sentral i innovasjonssystem-tenkinga, og inngår slik som eit ledd i dette.

## Kunnskapsbase:

Idealtype-omgrep som refererer til den dominerande kunnskapsbehaldninga i ei bedrift, ein organisasjon eller ein region. Det er identifisert tre hovudtypar: syntetisk, analytisk og symbolsk kunnskap. Desse er også med å påverke korleis bedrifter og regionar innoverer (innovasjonsmåte).

## Analytisk kunnskap:

Grunna på vitskaplege metodar. Fører til ein lineær form for innovasjon, der ein går frå idé til produktutvikling til marknad. Stort innslag av FoU både i arbeidsmåte og arbeidsstokk. Eit typisk døme er bioteknologiindustrien. Know-why og kodifisert kunnskap.

## Syntetisk kunnskap:

Basert på erfaringsbasert kunnskap (know-how) rundt det å løyse problem og utvikle produkt/tenester. Ingeniørbasert kunnskapsbase, som innoverer gjennom tette koplingar til kundar og leverandørar. Taus kunnskap er framtredande. Store delar av norsk næringsliv er karakterisert av denne forma for kunnskap, m.a. petroleumsindustrien.

## Symbolsk kunnskap:

Know-who kunnskap om kven som sit på spesialisert kunnskap innan eit felt, og kreative prosessar er viktige for å skape meining og estetiske kvalitetar. Er typisk å finne i kulturnæringane, og mykje av innovasjonsaktiviteten går føre seg i tidsavgrensa prosjekt. Filmproduksjon er eit døme.

## Innovasjonsmåte

STI (Science, Technology, Innovation) er ein lineær innovasjonsprosess basert på analytisk kunnskap, der produkt/tenesteutviklinga er basert på vitskaplege metodar. DUI (Doing, Using, Interacting) peikar på at ein innoverer i samspel med kundar/leverandørar, medan PCI (Project, Communication, Infrastructure) baserer seg på symbolsk kunnskap og tidsavgrensa prosjekt. Kreativitet er eit sentralt element. CCI (Complex, Combined Innovation) vil seie å kople ulike kunnskapsbasar (t.d. syntetisk og analytisk kunnskap. Innovasjonsmåte heng også saman med innovasjonsdrivar (sjå under).

## Lineær innovasjonsprosess:

Idéproduktmarknad

## Interaktiv innovasjonsprosess:

Interaksjon med kundar og leverandørar avgjerande.

## Innovasjonsdrivar:

Hovudsakleg to retningar. Market pull legg vekt på etterspurnad og at innovasjonsdrivaren er kundar og marknaden, medan technology push vektlegg at teknologien som vert utvikla seinare vert introdusert i marknaden. Med andre ord går skiljet mellom marknadsdriven innovasjon og teknologidriven innovasjon. STI (analytisk kunnskap) og lineære innovasjonsprosessar samsvarar ofte med technology push, medan DUI (syntetisk kunnskap) og interaksjon mellom kundar/leverandørar ofte er samanfallande med market pull.

## Relatert variasjon:

Forholdet mellom spesialisering (likheit) og diversifisering (ulikheit) er komplekst, og går igjen i litteraturen. Relatert variasjon er imidlertid ein slags «mellomposisjon» som peikar på viktigheita av å ha nokre fellestrekk mellom aktørar, kunnskapsbasar, innovasjonsmåtar etc. som gjer at ein får nye impulsar og idear, samtidig som partane forstår kvarandre.

## Interaktiv læring

Aktørar i eit innovasjonssystem lærer gjennom samhandling med kvarandre. Det er i slike læringsprosessar innovasjonar oppstår, og ofte vert utfallet eit anna enn ein hadde trudd; innovasjonsprosessen er sjølve læringsprosessen og vice versa.
Open innovation: Bedriftsperspektiv på open innovasjon. Gjennom å knyte til seg kundar, leverandørar og andre interesserte i utviklingsprosessen, vert produktet/tenesta betre, i følgje teorien. Basert på at bedrifter vanskeleg kan ha alt av FoU-ressursar innomhus, og at impulsar, idear og innspel frå andre vil vere viktig i prosessen.

## Diffusjon:

Spreiinga av innovasjonar. Eit hovudskilje går mellom first movers og followers, der sistnemnde ofte imiterer den opprinnelege innovasjonen. Dette kan også ha i seg ein grad av innovasjon, då ein nødvendigvis må tilpasse tenesta/produktet til marknader/geografiske område/organisatoriske kontekstar etc.
Kunnskapsøkonomien: Økonomisk aktivitet vert i større og større grad driven av tenestesektoren heller enn av vareproduksjon, og inputfaktorane er i aukande grad kunnskap. Formalisert og spesialisert kunnskap er framveksande.

## Næringsklynge:

Geografisk konsentrasjon av relaterte aktørar innan same eller tilgrensande næringar. Ei næringsklynge består også av støttande industri og tilgang til input-faktorar (så som råvarer, arbeidskraft osb.). I mange land ein populær måte å organisere næringsutviklingsarbeidet på.

## Teknologioverføring:

Kommersialisering av kunnskap/forsking frå FoU-institusjonar.

## Absorpsjonskapasitet:

Evna ein organisasjon/bedrift/region har til å ta til seg – og omsetje – ny kunnskap.

## Innovasjonsstrategi:

Korleis en bedrift (eller klyngeorganisasjon for den saks skyld) vel å ‘styre’ innovasjon. Dette involverar mange faktorar, men grovt sett kan vi skilje mellom lukka innovasjon (bedriften satsar på eigen FoU) og open innovasjon (bedriftene samarbeidar med andre bedriftar om FoU, brukar FoU frå universitetar o.l., eller kjøpar lisensar som andre har utvikla).
Innovasjonsleiing: Evna ein bedrift har til å styre innovasjonsprosessar, som oftast i eigen bedrift. Omhandlar både leiarars evne til å stimulere ansatte til å bidra med innovasjon, samt korleis korleis ein skal kontrollere design- og produksjonsprosessar.

## Ansvarleg innovasjon:

Refererar til tilstedeverlesen av etiske og berekraftige holdningar som bør liggje til grunn for innovasjonsprosessar i bedriftar, næringar, klyngar osv. Omhandlar også teoriar som blant anna ‘ansvarleg forsking og innovasjon’ (fokus på ulike samfunnsgruppars medbestemmelse i innovasjonsprosessar) og ‘sosialt entreprenørskap’ (samfunnsnytte, heller enn profittmaksimering, er gjenstand for fokus i innovasjonsprosessar og entreprenørskapskultur).

## Offentleg innovasjon:

Innovasjon som finn sted i offentleg sektor. Skil seg mellom anna frå ‘konvensjonell innovasjon’ i privat sektor ved at ein ofte ikkje tek ilke mykje risiko i forbindelse med innovasjonsprosjekt her. Dette kan føre til at ein i offentleg sektor vel å forfølge andre innovasjonsprosjekt enn ein ville gjort i ‘normale’ situasjonar.
